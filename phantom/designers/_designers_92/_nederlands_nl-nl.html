<div>
    <span style="line-height: 1.42857143;">
        Twee dingen zijn altijd belangrijk geweest in mijn leven. Het eerste is dat je je steeds moet realiseren dat je een individu bent en moet handelen vanuit je eigen interesses. Het tweede is dat je creatief moet zijn, dat je tijd moet nemen om te ontspannen en je niet te laten beperken door het leven van alledag. Dat is wat me aantrok in Trollbeads.
    </span>
</div>
<div>
    <br/>
    <span style="line-height: 1.42857143;">
        Met Trollbeads kun je je eigen, persoonlijke look creëren, en dat vraagt naast individualiteit ook om een zekere creativiteit. Met al die verschillende glazen en zilveren kralen uit de huidige en voorgaande collecties kan ik mijn armbanden telkens weer opnieuw ontwerpen, zodat ze altijd aansluiten bij mijn stemming of mijn stijl. Bij elke nieuwe collectie bekijk ik onmiddellijk wat ik wel en wat ik niet interessant vind en wat ik ermee kan doen. Dat is echt inspirerend!
    </span>
</div>
<div>
    <br/>
    Mijn eerste ontwerpen voor Trollbeads zijn vleermuizen. Vleermuizen zijn altijd bij me in de buurt, tijdens mijn werk als onderzoeker van diergedrag of wanneer ik in mijn vrije tijd een spannend boek lees, een gezelschapsspelletje doe of naar een festival ga. Aan de ene kant zijn het verbazingwekkende wezens met complexe biologische kenmerken, waarmee ze zich onderscheiden van andere zoogdieren. Aan de andere kant zijn vleermuizen een typisch symbool van het mysterieuze, omdat ze ’s nachts actief zijn, bloedzuigende verwanten hebben en er geheimzinnig uitzien.
</div>

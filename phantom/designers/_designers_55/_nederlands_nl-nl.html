<p>
    Denise Tong is opgeleid als scheikundig ingenieur en heeft daarnaast een graad in de beeldende kunst - een analytische geest gecombineerd met een kunstzinnige inslag.&nbsp;Twee kwaliteiten die elkaar niet uitsluiten, maar aanvullen en ertoe leiden dat Denise alles vanuit verschillende perspectieven bekijkt.
</p>
<p>
    <em>
        "Inspiratie is te vinden in alles om je heen, waar je ook bent. Je hoeft alleen maar met de juiste intentie naar je omgeving te kijken en naar je gevoel te luisteren.</em><br/><br/><em>Is een idee eenmaal ontstaan, zijn de zintuigen geprikkeld, spreekt het gevoel en zie je steeds duidelijker waar je heen wilt, dan is het een kwestie van de juiste aanpak bepalen om het idee te verwezenlijken, waarbij je verschillende manieren uitprobeert en je werkwijze herziet als het resultaat niet perfect is.</em><br/>&nbsp;&nbsp;<br/><em>De People's Bead 2011 is ge√Ønspireerd op de tsunami die op 11 maart 2011 een deel van Japan overspoelde.</em><br/><br/><em>We hebben zo veel prachtige dingen aan de oceaan te danken - denk aan al die verbluffende zeedieren, ons voedsel, het heerlijke water waarin we kunnen sporten en genieten enz. Maar de immense en onvoorspelbare kracht van de oceaan kan ook veel onheil veroorzaken.</em><br/><br/><em>Dat leidde bij mij tot de volgende gedachte: Wij zijn maar heel kleine mensen; het past ons dus om nederig te zijn en de natuur te respecteren. Dat was mijn inspiratiebron voor het ontwerpen van Rolling Waves"
    </em>
    , verklaart Denise Tong.
</p>

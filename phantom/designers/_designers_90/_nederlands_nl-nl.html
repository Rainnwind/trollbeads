<p>
    Goudsmid, ontwerper, wetenschapper, uitvinder. We weten niet helemaal zeker hoe we Morten Engell - Nørregård moeten omschrijven. Zijn onverzadigbare nieuwsgierigheid heeft hem altijd gedreven om nieuwe ideeën te onderzoeken en nieuwe kennis te verzamelen. In 1999 sloot hij zijn leertijd bij Melcher Copenhagen af en daarna heeft hij een tijdlang in de modellenwerkplaats van Georg Jensen gewerkt. Hier besloot hij zijn carrière voort te zetten in de wetenschap, waarna hij eerst een master computerwetenschappen behaalde en vervolgens aan de universiteit van Kopenhagen promoveerde op nabootsing van menselijke beweging gebaseerd op het lichaam, een onderwerp dat gebruikt kan worden voor het ontwikkelen van prothesen voor lichamelijk gehandicapte mensen, maar ook voor robottechnologie. Hij werkt nog steeds als onderzoeker, maar is als ontwerper voor Trollbeads nu ook naar zijn sieradenwortels teruggekeerd.
</p>
<p>
    <em>
        "Al zo lang als ik me kan herinneren maak ik dingen met mijn handen. Ik krijg inspiratie van alles om me heen en dat moet ik in voorwerpen en vormen gieten. Het is bijna een onwillekeurig proces. Om mijn ideeën uit te voeren ben ik altijd op jacht naar kennis over hoe verschillende materialen worden verwerkt, van klei, was, hout en papier tot virtuele driedimensionale voorwerpen op de computer. Toch kom ik altijd weer terug bij metaal. Het proces van het werken met metaal heeft iets waar ik altijd door gefascineerd blijf."
    </em>
</p>

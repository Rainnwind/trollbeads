<p>
    Suzanne gyvena Sidnėjuje ir yra prisiekusi "italiofilė" - dievina aštrų maistą, karštą orą ir viską, kas susiję su menu, dizainu, fotografija bei piešimu. Tačiau tai dar ne visos jos silpnybės. Suzanne neslepia esanti siaubingai priklausoma nuo "Trollbeads", tačiau ji taip pat negali ramiai praeiti pro benamį šunytį. Visai neseniai ji priglaudė trejų metų kurtų veislės kalytę, kurįą pavadino Alice Pearl. Ši augintinė seniau dalyvaudavo šunų lenktynėse, o ankstesni šeimininkai ją vadino "Suddenly Trendy" vardu.
</p>
<p>
    Pagal profesiją Suzanne yra grafikos dizainerė, tad ilgus metus dirbo leidybos srityje. Dvylika metų dirbusi menine redaktore, atsakinga už Australijos rinkai skirtą žurnalo "Kosmopolitan" versiją, ji nusprendė išbandyti jėgas kitoje srityje ir dabar džiaugiasi nepriklausomos kūrėjos karjera.
</p>
<p>
    <em>
        "Kurdama savąją "Žmonių karoliuko" interpretaciją, siekiau, kad joje būtų tai, kas sudomintų, įtrauktų, vienytų, atkartotų ar atspindėtų kiekvieną Žemės gyventoją. Trokštu atsikratyti suvaržymų ir kurti tai, ką nešiodami didžiuotųsi visi, kad reikšmės netektų mus ribojantys lyčių ir amžių skirtumai.</em></p><p><em>Didžiausia mano siekiamybė nuo pat vaikystės yra taika. Mano tėvai susipažino per Antrąjį pasaulinį, karo belaisvių stovykloje, todėl aš puikiai žinau, ką jie patyrė.</em></p><p><em>Tikrai net nebuvo kilusi mintis, kad galėčiau laimėti šį "Žmonių karoliuko" konkursą!"
    </em>
</p>

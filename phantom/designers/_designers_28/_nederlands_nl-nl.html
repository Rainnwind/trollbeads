<p>
    Suzanne woont in Sydney en is een ware italofiel met een voorliefde voor het koken van pittige gerechten, warm weer en alles wat te maken heeft met kunst, design, fotografie en tekenen. Ze is niet alleen weg van trollbeads maar ook van honden. Kort geleden heeft ze een drie jaar oude hazewind, een voormalige racehond, genaamd "Suddenly Trendy", geadopteerd. Het dier heet nu Alice Pearl.
</p>
<p>
    Suzanne is van beroep grafisch ontwerper en heeft jarenlang in de uitgeverswereld gewerkt. Twaalf jaar was ze hoofd vormgeving van de Australische editie van het tijdschrift Cosmopolitan, waarna ze op zoek ging naar nieuwe uitdagingen. Nu verdient ze haar brood als freelancer.
</p>
<p>
    <em>
        "Voor de People's Bead heb ik gezocht naar een thema dat op enigerlei wijze met elke persoon op aarde verbonden is en bij die persoon betrokkenheid teweegbrengt en weerklank vindt. Ik wilde sekse- en generatieverschillen overstijgen zodat mannen en vrouwen van alle leeftijden het sieraad met trots zouden dragen.</em></p><p><em>Vrede is iets wat me na aan het hart staat, omdat mijn vader en moeder elkaar tijdens de Tweede Wereldoorlog in een kamp voor krijgsgevangenen ontmoetten. Ik ben mij terdege bewust van de ellende die zij hebben doorgemaakt.</em></p><p><em>Geen haar op mijn hoofd die eraan dacht dat ik de wedstrijd zou winnen!"
    </em>
</p>

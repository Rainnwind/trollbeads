<p>
    Paul werd geboren op het platteland en daardoor is hij zich al van jongs af aan bewust van de natuur. Dit bewustzijn ging langzaam over in liefde en passie voor alles wat leeft. Groen werd zijn lievelingskleur en het voorjaar zijn favoriete jaargetijde. Als jongvolwassene werd ontwerpen zijn tweede passie en naast zijn werk als barman en model volgde hij een modeopleiding aan de Hogeschool voor de Kunsten, gevolgd door een studie communicatie aan de universiteit.
</p>
<p>
    Vervolgens was hij adjunct-directeur van een houdstermaatschappij waar hij de fijne kneepjes van het zakendoen leerde, terwijl hij in zijn vrije tijd werkte met dieren en meervoudig gehandicapten. Na enkele jaren in de zakenwereld begon hij de creatieve kant te missen en besloot hij dat het tijd werd om terug te keren naar zijn roots.
    <br/>
    <br/>
    Tegenwoordig ontwerpt hij voornamelijk huisstijlen en staan zijn vakanties in het teken van het ontdekken van de natuur over de hele wereld. Sinds enkele jaren houdt hij zich ook bezig met het ontwerpen van sieraden.
    <br/>
    <br/>
    Paul Krans is een van de winnaars van People's Bead 2013 en hij ontwierp
    <a href="/nederlands/nl-nl/products/beads/11370(base_eur)" title="Wil">
        Wil
    </a>
    voor de Traditionele Spreuken Collectie.
</p>
<p>
    <em>
        “Inspiratie vind ik in heel verschillende dingen: een geur, een kleur, een boom, een dier, een geluid, een woord... Je kunt eigenlijk zeggen dat ik geïnspireerd word door het leven zelf. Het leven is mooi als je het kunt nemen zoals het is.”
    </em>
</p>

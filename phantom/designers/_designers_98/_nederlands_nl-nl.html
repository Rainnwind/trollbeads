<p>
    Amanda is geboren in Buckinghamshire (Groot-Brittannië) in 1976, het jaar waarin ook het Trollbeads-verhaal begon. Al van jongs af was zij geïnteresseerd in tekenen en schilderen. Ze ziet het als een geschenk, een talent dat zij van haar moeder heeft gekregen. Amanda heeft Kunst en design gestudeerd en heeft een bachelor of arts op zak. Ze is grafisch ontwerper van beroep en werkt als beeldend kunstenaar.
</p>
<p>
    Haar passies zijn natuur, ontwerp en muziek. Amanda haalt haar inspiratie uit haar omgeving. Het maakt niet uit of ze in een drukke stad of op het platteland is, ze vindt altijd wel iets interessants. Naar haar mening is een leven niet lang genoeg om alle schoonheid te zien en te ervaren die de planeet te bieden heeft. Ze geniet van lange wandelingen met haar vriend en vindt het heerlijk nieuwe bestemmingen te ontdekken en herinneringen met haar camera vast te leggen. Ze is vooral gek op bergen, meren en getijdenpoelen.
</p>
<p>
    Amanda luistert graag naar muziek, omdat die het verbazingwekkende vermogen heeft om emoties te veranderen. Muziek is nu eens vrolijk, opwindend en motiverend, dan weer melancholisch of zelfs verdrietig. Ze kan zich geen wereld zonder muziek voorstellen. Muziek levert de soundtrack voor haar leven.
</p>
<p>
    Wanneer Amanda niet in de natuur op pad is, brengt ze graag tijd door met haar familie en haar drie honden Alfie, Amber en Suki. Verder houdt ze van etentjes met vrienden, naar de film gaan, naar muziek luisteren en dansen.
    <br/>
    <br/>
    Amanda White is de winnaar van People's Bead 2015:
    <em style="line-height: 1.42857;">
        "Mijn ontwerp voor deze kraal is geïnspireerd op mijn liefde voor de natuur en mijn reizen naar steeds weer nieuwe bestemmingen. Op mijn reizen ontdek ik altijd nieuwe dingen. Tijdens één bepaalde vakantie kwam ik al wandelend in een tropische tuin terecht. Ik was gefascineerd door de grote variatie aan bloemen en bladeren. Vooral de bloemen van de plumeria (frangipani) en de hibiscus trokken mijn aandacht. Ze stonden vol in bloei. Hun frisse kleuren en tere blaadjes zal ik nooit vergeten. “
    </em>
</p>

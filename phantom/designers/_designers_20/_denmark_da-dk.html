<p>
    "Jeg kom i lære 1932 til 1937 på et værksted med 8 svende. Charms til armbånd var noget helt nyt... de kom fra pressen for at skrive om det!... så vi lavede små spande, river og spader til at hænge i armbånd - i guld.</p><p>Det vi lavede skulle sælges!!! Så det kunstneriske så man ikke venligt på! Men man måtte gerne lave "noget andet", "noget nyt" Det var for så vidt godt nok.</p><p>Jeg blev sat ved den svend der lavede kæder og bånd - vi kom godt ud af det med hinanden - vort forbrug af guld var 5/6 dele af værkstedets samlede forbrug. Vi lavede alt i plade og tråd. Efter det første år stoppede min læresvend og så var mit held at jeg lå inde med den nødvendige erfaring.</p><p>Efter min læretid blev jeg kun kort tid - og efter soldatertiden tog jeg en tur til Rom med min ven Carl. Da efterårsmanøvren var slut, startede jeg på et nyt værksted hvor vi lavede ting i hvidguld og platin. Men ikke om sommeren - der tog Inga og jeg på cykel til Paris og til Schweiz.</p><p>Så angreb tyskerne Polen - genindkaldt til sikringsstyrken - hjemsendt - tilbage til hvidguld og brillanter - Så den 9 april søgte jeg plads hos Person og Østerberg - Gamle kolleger - Det blev nemt for mig, man blandede sig ikke i hvornår jeg kom og gik.</p><p>I 1945 begyndte jeg så for mig selv på Kultorvet i København og senere i Klareboderne".
</p>
<p>
    <br/>
    (1917 - 2007).
</p>

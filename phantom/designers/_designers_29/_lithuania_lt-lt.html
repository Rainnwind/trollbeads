<p>
    "Gimiau Romoje 1976-aisias - tais pačiais metais, kaip ir pirmieji "Trollbeads" karoliukai. Nuo pat ankstyvos vaikystės žavėjausi piešimu - piešiau kasdien ir viską, už ko tik užkliūdavo žvilgsnis.</p><p>Pirmąjį savo diplomą gavau įgijusi vidurinės mokyklos mokytojos specialybę, tačiau man kur kas svarbesnis antrasis, įteiktas baigus studijas Kostiumo ir mados akademijoje Romoje.</p><p>Mano, kaip menininkės, mintys nuolat krypo mados link. Dievinu išskirtinius batus, rankines ir patį jų kūrimo procesą. Ne mažiau žaviuosi ir pasakų motyvais madoje, todėl 2007 metų spalį išvydusi "Trollbeads", supratau atradusi savo brangakmenius.</p><p>Kūryba, ypač piešimas ir koliažai, dabar man yra priimtiniausi saviraiškos būdai. Tai nuostabios galimybės atskleisti viduje nerimstančias emocijas: užtenka vos akimirkai pasiduoti mintis užvaldžiusiems jausmams ir netrukus gimsta kažkas naujo ir nepakartojamo.</p><p>Jei kas leistų rinktis, norėčiau nuolat stebėti aušrą prieš pat patekant saulei bei ypatingąją saulėlydžių akimirką, kurią prancūziškai praminiau <em>"l'heure bleu" - tai momentas tarp saulėlydžio ir nakties. Prieš pat auštant rytui žemė užsidengia rausvu, o prieš pat naktį - mėlynu šydu.</em></p><p><em>Taip pat, kaip ir aš."
</em>
</p>
<p>
&nbsp;( 1976-2011 )
</p>

<p>
    Nuo 1997 m. Maria Nielsen vadovauja pačioje Danijos širdyje įsikūrusiai "Barbara Maria's Goldsmith" kompanijai. Ji - diplomuota, IDC sertifikuota deimantų vertintoja, viena geriausių profesionalių deimantų vertintojų visoje Danijoje. Savo studijoje Maria kuria ne tik dizainą, bet ir išskirtinius juvelyrinius dirbinius.
</p>
<p>
    <em>
        "Mane stebina ir žavi galimybė perteikti emocijas, kurias užsakovai pageidauja įkūnyti ir atskleisti unikaliame rankų darbo meno kūrinyje. Papuošalai turi padėti atsiverti ir sustiprėti jas nešiojančio žmogaus asmenybei",
    </em>
    - sako Maria, paklausta apie dizainą ir meną.
</p>

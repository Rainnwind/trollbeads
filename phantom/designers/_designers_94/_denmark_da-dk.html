<p>
    For mig er det at arbejde med Troldekugler meget meditativt. I alle kugler kreerer jeg enten skulpturer eller små verdener. Det er rart at få lov at dykke ned i et arbejde, hvor man kan fordybe sig i de små detaljer – særligt i en tid, hvor vi konstant modtager informationer og indtryk. Det er en unik mulighed for mig, som jeg sætter stor pris på.
</p>
<p>
    Anne Sofie Bodenhoff er født i 1980 og uddannet guldsmed hos Kim Buck. Hun blev færdig med sin uddannelse i 2012 og vandt det nordiske mesterskab for guldsmede samme år. Før Anne Sofie Bodenhoff valgte at blive guldsmed blev hun uddannet designer og arbejdede en del år i tekstilbranchen.
</p>

<p>
    Eske Storm er uddannet guldsmed fra Hertz &amp; Jakobsen i St. Kongensgade og fra kunstskolen i Tasco i Mexico. Modtog i 1995 Bronze Kunsthåndværker Prisen. Åbnede egen butik i 2001 i nabohuset til Troldekugler i Toldbodgade i indre København. Hans kunder dækker alt fra Amalienborg til Christiania.
</p>
<p>
    "Jeg arbejder gerne i et realistisk univers - man kunne kalde det et typisk Dansk design univers, men måske er det i virkeligheden mere mit eget personlige univers. Jeg er stærkt inspireret af mine rejser rundt i hele verden med udgangspunkt i gamle stammekulturer. Min ideverden har specielt stærke rødder i den Nordiske mytologi. Man kan sige jeg laver space-viking smykker".
</p>
<p>
    "Det har været helt naturligt for mig at arbejde med Troldekugler. Jeg skar min første kugle i grønlandsk fedtsten som 6-7 årig og det var også der jeg lavede min første elefant, som i dag har udviklet sig til Elefantlåsen".
</p>
<p>
    <span>
        Vi kravler ind gennem et hul i hegnet og dumper direkte ned i "Graffiti Heaven". Overalt omkring os mellem dynger af affald og vilde blomster, er der de mest fantastiske graffiti. Han kigger på mig. "Er her ikke utroligt".
    </span>
</p>

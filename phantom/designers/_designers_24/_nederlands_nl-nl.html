<p>
    Eske Storm studeerde af als goudsmid bij Hertz &amp; Jakobsen in Kopenhagen, Denemarken en aan de kunstacademie in Taxco, Mexico. In 1995 won hij een bronzen medaille in de Deense kunst- en ambachtenwedstrijd en in 2001 opende hij zijn eigen winkel in het centrum van Kopenhagen direct naast het hoofdkantoor van Trollbeads. Zijn clientèle is zeer divers: van de leden van het Koninklijk Huis tot de inwoners van de vrijstad Christiana.
</p>
<p>
    <em>
        "Ik werk graag in een realistisch universum - je kunt het een typisch Deens ontwerpuniversum noemen maar misschien is het gewoon mijn persoonlijke universum. Mijn inspiratie put ik vooral uit mijn reizen rond de wereld en mijn ontmoetingen met plaatselijke tribale culturen. Ik word sterk beïnvloed door de oude Scandinavische mythologie. Mijn ontwerpen zou je ruimtevikingsieraden kunnen noemen."
    </em>
</p>
<p>
    <em>
        "Het is voor mij heel natuurlijk om binnen het trollbeads-universum te werken. Toen ik zes of zeven jaar oud was, kerfde ik mijn eerste kraal uit Groenlandse zeepsteen. In diezelfde periode maakte ik ook mijn eerste miniatuurolifant, die uiteindelijk is uitgegroeid tot de Olifant-slot."
    </em>
</p>
<p>
    We kruipen door een gat in de omheining en belanden direct in "Graffiti Heaven". Overal, tussen hopen afval en wilde bloemen, worden we omringd door verbluffende graffiti. Hij kijkt me aan. "Is dit geen fantastische plek?"
</p>

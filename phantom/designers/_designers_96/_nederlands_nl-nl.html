<p>
    Mirjam Seling werd in 1979 geboren in "Sneeuwwitjestad" Lohr am Main in Neder-Franken in Beieren. Lohr am Main wordt beschouwd als de historische locatie van het sprookje van de gebroeders Grimm. Misschien was ze dus wel voor een levendige fantasie en creativiteit in de wieg gelegd.
</p>
<p>
    Mirjam is al vanaf haar vroegste kindertijd een creatieve geest, wat ze volgens haar van haar opa aan vaderskant heeft geÃ«rfd. Ze ontwikkelde een passie voor schilderen en handenarbeid en hoewel ze tegenwoordig zeer weinig tijd heeft om haar creativiteit uit te leven, beleeft ze er nog steeds veel plezier aan.
</p>
<p>
    Ondanks deze passie besloot ze na de middelbare school met een studie rechten en economie een heel andere en niet bepaald creatieve richting op te gaan. Haar nieuwe thuis werd Frankfurt am Main, want het leven in een grote, enerverende stad beviel haar. Hier woont Mirjam samen met haar vriend.
</p>
<p>
    <em>
        De inspiratie voor Perfecte balans, mijn bijdrage aan People's Bead 2014, kwam doordat ik een kraal met basiskleuren wilde maken, die op verschillende manieren gecombineerd kan worden. Ik houd zo van yin en yang vanwege het verhaal erachter en de betekenis ervan. Volgens de traditionele Chinese filosofie bestaan alle aspecten en verschijningsvormen van het leven uit de wisselwerking tussen deze tegengestelde krachten die elkaar aanvullen: dag en nacht, man en vrouw, leven en dood, warm en koud, enzovoorts. Het evenwicht ertussen houdt de harmonie van het universum in stand."
    </em>
</p>

<p>
    Mirjam Seling blev født i 1979 i "Snehvides by" Lohr am Main i Unterfranken, Bayern. Det siges, at Lohr am Main er det historiske sted for Brødrene Grimms eventyr. Så måske fik hun sin levende fantasi og kreativitet ind med modermælken.
</p>
<p>
    Lige siden Mirjam var barn, har hun haft et kreativt sind, som hun mener, hun har arvet fra sin farfar. Hun udviklede en lidenskab for maleri og kunsthåndværk, og selv om hendes tid til kreativ udfoldelse er meget begrænset i dag, nyder hun det stadig meget.
</p>
<p>
    På trods af denne lidenskab besluttede hun sig efter gymnasiet for at gå i en meget anderledes og knap så kreativ retning ved at studere økonomi og jura. Da hun elsker at bo i en stor, pulserende by, gjorde hun Frankfurt am Main til sit nye hjem. Her bor Mirjam med sin kæreste.
</p>
<p>
    Mirjam dyrker sport såsom løb og Zumba, og hun elsker at være sammen med sine venner og udforske Frankfurt. Hun brænder for fotografering, sine orkideer, loppemarkeder og shopping. Det var faktisk på en shoppingtur med en af hendes bedste venner, at hun fik øjnene op for Troldekugler.
</p>
<p>
    <em>
        "Jeg var ved at se på øreringe i et stormagasin i Zürich. Jeg var fortabt i det store smykkeudvalg, så jeg bad min ven om hendes mening, men fik intet svar. Da jeg vendte mig om, så jeg hende stå ved en anden skranke, hvor hun roligt og grundigt var i gang med at sammensætte sit første Troldekugler-armbånd. Jeg prøvede at være tapper og blev ved med at sige til mig selv, at "du behøver ikke at have det samme som dine venner".</em></p><p><em>Det tog mig dog&nbsp; kun, et par dage, før jeg besluttede"bare at tage et lille kig" hos en lokal guldsmed. Jeg forlod butikken med et sølvarmbånd samt perlerne Blå ørken og Hvid diamant og en kerub i sølv med en blomster-/perlelås. Det var i 2009. Jeg husker stadig, at ekspedienten fortalte mig om en kvinde, der fyldte et helt nyt armbånd i løbet af én enkelt uge. "Hvor er glæden ved en ny perle til en særlig lejlighed, når man fylder et armbånd så hurtigt?", spurgte jeg mig selv. Det skulle jeg snart finde ud af. Fem uger senere lignede mit armbånd, at jeg havde haft fødselsdag hver uge, fejret påske og jul i mellemtiden, giftet mig med tre mænd og født fire eller fem børn.
    </em>
</p>
<p>
    <em>
        Jeg bemærkede, at det ikke var nødvendigt med en særlig lejlighed. Min store passion for håndværk, kreativitet og smykker smittede simpelthen af på Troldekugler, da de fokuserer på min egen kreativitet ved at give mig mulighed for at tilføje mine egne ideer og design til mine egne sæt. Når jeg nogle gange ser på mine troldekugler og begynder at drømme om nye designs, kan jeg igen kortvarigt mærke følelsen af at træde ind i en verden med trolde og eventyr. Og det gør mig glad.
    </em>
</p>
<p>
    <em>
        Inspirationen til mit bidrag til Folkets perle 2014, Perfekt balance, var at skabe en perle med grundfarver, der passer til forskellige kombinationer.&nbsp;Grunden til at jeg kan lide Yin &amp; Yang så meget, er historien og betydningen bag det.&nbsp;Ifølge traditionel kinesisk filosofi udgør samspillet mellem disse to modsatrettede men komplementære kræfter alle aspekter og fænomener i livet: nat og dag, mand og kvinde, liv og død, varmt og koldt og så videre.&nbsp;Deres balance opretholder harmoni i universet” .
    </em>
</p>
<p>
    &nbsp;
</p>
<p>
    &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;
</p>

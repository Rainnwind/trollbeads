<p>
    <em>
        "Tai, kad esu biologė, turbūt ir nulemia mano juvelyrikos dirbiniuose vyraujančias gamtos ir natūraliosios aplinkos temas. Papuošalus kurti pradėjau vos prieš metus, kai nutariau išbandyti save ir lankyti juvelyrikos kursus vietiniame menų centre. Nuo to momento vis dar negaliu liautis kūrusi!</em></p><p><em>Mane taip žavi visos jaudinančios galimybės, kurios atsiskleidžia pramokus dirbti su metalu. Ypač pamėgau dengti emale, o galimybę sulieti spalvotą stiklą su tyru sidabru tiesiog dievinu!</em></p><p><em>Be to, kad dirbu biologe, o laisvalaikiu kuriu juvelyriką, esu trijų mažylių mama, todėl laisvo laiko lieka tikrai mažai. Dauguma idėjų netikėtai užklumpa pasinėrus į kasdienę rutiną - skalbiant, plaunant indus ar keičiant vystyklus. Susiduriu tik su viena bėda - idėjų turiu daugiau nei laiko jų įgyvendinimui.</em></p><p><em>Kadangi "Trollbeads" tampa tarptautine organizacija, tikiuosi, kad į kolekciją bus įtraukti ir kūriniai gamtosaugos tematika. Tai tikrai paskatintų pokyčius, tad turiu vilties, kad ir mano kūriniai prisidės prie gražesnio pasaulio vaikams, tarp jų ir maniškiams, kūrimo".
    </em>
</p>

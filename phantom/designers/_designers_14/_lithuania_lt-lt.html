<p>
    Mette Saabye gimė 1969 m., ji - profesionali juvelyrė. Juvelyrikos dizaino mokėsi Florencijos "Fuji Studio" ir Tauriųjų metalų institute, kurį baigusi, 1996 m. pasinėrė į savo mėgstamą darbą.
</p>
<p>
    Mette Saabye yra viena iš labiausiai vertinamų Danijos juvelyrių, o jos kūrybos šerdis - neišsenkantis noras eksperimentuoti. Pastaruoju metu savo kūriniuose ji tyrinėja tapatybės temą, o taip pat siekia atskleisti, kaip skirtingai gali būti suvokiamas realybė ir tai, kas vertinga ir išskirtina.
</p>
<p>
    Ją įkvėpia ir juvelyro darbo subtilybės: šio amato suteikiamos galimybės, kuriamas grožis, originalūs dekoro fragmentai ir kas kartą vis kitoks ryšys tarp žmogaus ir papuošalo.
</p>
<p>
    Mette Saabye kūrinių išskirtinumas įvertintas daugybe apdovanojimų. Tarp jų puikuojasi ir prestižinis St. Loye prizas, kurį jauniems talentams teikia Kopenhagos auksakalių gildija, Bienalės amatų ir dizaino prizas, Vyriausybės menininkams skiriama trejų metų stipendija.
</p>

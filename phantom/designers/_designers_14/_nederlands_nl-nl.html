<p>
    Mette Saabye is in 1969 geboren en heeft een opleiding voor edelsmid gevolgd. Zij heeft in Florence sieraadontwerp gestudeerd bij de Fuji Studio en bij het Instituut voor Edelmetalen, waar zij in 1996 is afgestudeerd. Sindsdien werkt zij als ontwerper en sieraadkunstenaar.
</p>
<p>
    In Denemarken is Mette Saabye een van de meest gelauwerde experimentele sieraadkunstenaars. De afgelopen jaren maakt zij sieraden die alles te maken hebben met identiteit, perceptie van de werkelijkheid, en individueel gevoel van waarde en uniciteit.
    <br/>
    Mette put tevens inspiratie uit zeer praktische bronnen, zoals het ambacht en zijn mogelijkheden, functie, schoonheid, ornamentatie en de relatie tussen lichaam en sieraden.
</p>
<p>
    Mette Saabye heeft talloze prestigieuze prijzen ontvangen voor haar werk, waaronder de St. Loye prijs (de prestigieuze aanmoedigingsprijs voor jong talent van het Goudsmidgilde van Kopenhagen), de tweejaarlijkse prijs voor ambachtelijk ontwerp, en een driejarige werkbeurs van de Staatsraad voor de Kunst.
</p>
<p>
    Mette moet echt gefotografeerd worden in zwart-wit. Ze straalt een koele, klassieke elegantie uit, zoals Audrey Hepburn in een moderne versie van "Breakfast at Tiffany's".
</p>

<p>
    Gitte Bjørn er uddannet guldsmed i 1993. Det var tydeligt allerede i hendes afgangsopgave at hun ønskede at arbejde skulpturelt. Siden har hun udstillet på et hav af udstillinger og modtaget en lang række udmærkelser. Hun beskriver selv sit arbejde således:
    <br/>
    <br/>
    Med mine arbejder ønsker jeg en plads og fysisk virkelighed til den del af min bevidsthed, som jeg giver lov til - fortsat - at leve i en parallel verden befolket med mytologiske væsener og fabeldyr i en gotisk tidsalder. På den måde "at holde broen farbar" giver mig en vågen forventning, og min gang på jord en sikker forvisning om den glæde og spænding, der venter mig.
</p>
<p>
    <span>
        Det er meget sigende at vi skal gennem hendes værksted for at komme ind i privaten. Her bor en arbejdsnarkoman - jeg kigger mig omkring. Der er ikke et billede på væggene, jeg ikke har lyst til at tage med og hænge op hjemme hos mig selv. Alt ånder god smag.
    </span>
</p>

<p>
    In 1993 studeerde Gitte Bjørn af als goudsmid. Uit haar afstudeerproject bleek al dat ze een voorliefde heeft voor sculptureel werk. Ze heeft geëxposeerd in Denemarken en andere landen en omschrijft haar werk als volgt: "Met mijn werk wil ik ruimte en fysieke realiteit geven aan dat deel van mijn verbeelding dat - nog steeds - toegang geeft tot een paralelle wereld die bevolkt wordt door mythologische wezens en dieren uit het tijdperk van de gotiek. Zo laat ik alle mogelijkheden open en trakteer ik mijzelf op de zekere belofte van plezier en opwinding die in het verschiet ligt."
</p>
<p>
    Het is veelzeggend dat we eerst door haar atelier moeten om in haar woonruimte te komen: hier woont een workaholic. Ik kijk om mij heen. Er hangt geen schilderij aan de muur dat ik niet zou willen meenemen om thuis aan de muur te hangen. Alles ademt goede smaak.
</p>

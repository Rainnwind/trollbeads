<p>
    Iris Heyer woont met haar man in het noordwesten van Duitsland, volgens haarzelf veel te ver van de zee. Daarom brengt ze een groot deel van haar vakanties door in Scandinavië, Schotland of op de Shetlandeilanden.
</p>
<p>
    Iris houdt erg van Scandinavisch design, sieraden in het algemeen en ambachtelijke kunstvoorwerpen.
</p>
<p>
    Ze is bijzonder creatief en ze werkt graag met haar handen, ter compensatie van haar dagelijkse werkzaamheden op kantoor. De afgelopen 15 jaar volgde ze regelmatig cursussen edelsmeden en ze vindt het fascinerend om te werken met zilver, goud en stenen, waarvan ze persoonlijke en unieke sieraden maakt.
</p>
<p>
    In Denemarken maakte Iris een groot aantal jaren geleden kennis met TROLLBEADS en ze wist meteen dat dát de sieraden voor haar waren. Ze kocht haar eerste twee kralen 'Seagrass' en 'Lucky Knot' (nog altijd haar lievelingskraal), en die aankoop was het begin van een vurige passie waaruit niet alleen een mooie collectie kralen, maar ook mooie vriendschappen met andere 'Trollies' uit de hele wereld zijn ontstaan.
</p>
<p>
    Iris houdt van literatuur en ze leert graag nieuwe talen, dus toen het thema van People's Bead van dit jaar bekend werd was ze meteen verkocht: ze wil graag spreuken leren uit de hele wereld.
</p>
<p>
    Iris Heyer is een van de winnaars van People's Bead 2013 en ze ontwierp
    <a href="/nederlands/nl-nl/products/beads/11180(base_eur)" title="This too ...">
        This too...
    </a>
    voor de Traditionele Spreuken Collectie.
</p>
<p>
    <em>
        "Het gezegde ‘This too shall pass’ [‘Ook dit zal voorbijgaan’] heeft me altijd aangesproken. Het geeft me kracht in moeilijke tijden, maar het leert me ook om te genieten van de leuke momenten met vrienden en familie, in een prachtige omgeving of, meer misschien nog wel, vredig in m’n eentje. Ik ben me ervan bewust dat ook geluk van voorbijgaande aard is en dat ik het niet eeuwig kan laten duren."
    </em>
</p>

<p>
    Anna Hyllested blev født i 1973 og er uddannet som guldsmed hos Per Borup Design i 1999.
    <br/>
    Siden 2001 har hun drevet guldsmedeværkstedet Krebs Hyllested i København med sin mand Peter Krebs.
</p>
<p>
    I løbet af de sidste 10 år har Anna designet en bred vifte af smykker, solgt til en eksklusiv kundekreds fra sit værksted i København. Her afprøver hun nye ideer i skitseform, modeller og prototyper, indtil tingene finder deres ultimative udtryk.
</p>
<p>
    <span>
        "For mig, ligger kærligheden til Troldekugler i den fuldstændige fordybelse. Legen med materialerne, arbejdet med detaljerne, og søgen efter det helt rigtige udtryk, før Troldekuglen tager sin endelige form. Men dét, der interesserer mig allermest, er processen i at skabe et smykke sammen med kunden. Dét er kunst, efter min mening."
    </span>
</p>

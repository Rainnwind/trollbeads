<p>
    Anna Hyllested gimė 1973 ir iki 1999-ųjų mokėsi auksakalystės paslapčių pas Per Borup Design. Nuo 2001 metų ji darbuojasi Krebs Hyllested juvelyrikos studijoje kartu su savo vyru Peter Krebs.
</p>
<p>
    Per pastaruosius 10 metų Anna kūrė plačiam išskirtinių klientų ratui savo studijoje Kopenhagoje. Čia ji išbando naujas idėjas ilgai kurdama eskizus, formas ir prototipus, kol galiausiai randa norimą sprendimą.
</p>
<p>
    <em>
        "Mane visiškai panardina šis amatas. Medžiagų paieškos, darbas su detalėmis ir norimo sprendimo paieškos kol daiktas tampa toks, koks turi būti. Labiausiai mėgstu, kai į procesą įsijungia ir užsakovas, kuris turi specifinius reikalavimus. Tai, mano nuomone, ir yra menas".
    </em>
</p>

<p>
    Som medlem af en familie af smykkekunstnere har det været et privilegium at være i et miljø hvor kunst, formgivning og materiale var og er en del af hverdagen. Begejstring og respekt for det eksisterende og på samme tid altid afsøgende nye muligheder fra en professionel vinkel deler jeg med hele min familie. Inspirationen kommer af hvad som helst, men specielt forskellighed vækker min nysgerrighed, både for livet og for menneskene, men også i den mere konkrete verden af metal, ædelstene, perler, rav og glas. Jeg er dybt taknemmelig for at jeg gennem mit arbejde har haft mulighed for at bevæge mennesker fra alle dele af verdenen.
</p>
<p>
    "Som Lise Aagaard taler, slår det én, at hun minder om de glasperler, hun holder så meget af at lave. Farverig, legende og fuld af liv og dybde. Og nøjagtig ligesom glasset kan man heller ikke tvinge Lise til noget. Hos hende er det lysten, der driver værket. Uanset om det gælder driften af Troldekugler eller hendes designs af Troldekugler, der i dag produceres i tusindtal og sælges over hele verden."
</p>
<p>
    Citat fra bogen
    <br/>
    'An icon in Jewellery Design"
    <br/>
    <br/>
    <br/>
</p>

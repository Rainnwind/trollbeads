<p>
    Allan Bayer gimė 1974 m., juvelyro darbo subtilybių mokėsi dirbdamas su Jytte Kløve, o 2007 m. atidarė nuosavas dirbtuves ir parduotuvėlę Kopenhagoje.
</p>
<p>
    Allan Bayer pasinėręs į šamanizmą, puoselėja meilę gamtai, bet taip pat aklai žavisi pulsuojančiu didmiesčio gyvenimu; be to, seniau yra dirbęs automechaniku. Šis netradicinis pomėgių rinkinys turbūt ir nulemia tai, kad jo rankose gimsta tokie nuostabūs, išskirtiniai ir kas kartą stebinantys meno kūriniai.
</p>
<p>
    Allan darbai įkvėpti įmantrių gamtos formų. Jis negaili nei laiko, nei jėgų neįtikėtinai smulkioms ir nepriekaištingai tiksliai gamtos kūrinių formas atkartojančioms detalėms.
</p>
<p>
    Jis pats neslepia, kad yra dvilypė asmenybė. Tuo pačiu metu būdamas ir pilnavertis šiuolaikinės visuomenės, ir gamtos dalis, jis neįsivaizduoja gyvenimo be nepažabotos energijos, nesuvaldomų jausmų. Dievina ir roką, ir galimybę gamtos prieglobstyje apglėbti medį.
</p>
<p>
    Judesys ir tobulėjimas, nuotykiai ir paprastumas yra geriausiai Allan kūrinius apibūdinančios priešybės.
</p>
<p>
    Allan Bayer taip pat yra vienas iš konkurso ,,Žmonijos karoliukas 2012" laimėtojų - jo kurtas karoliukas ,,<a href="/lithuania/lt-lt/products/nauji%20produktai/11363(base_eur)">Laimingas drakonas</a>" yra ,,Dvasinės" kolekcijos dalis.&nbsp;
</p>
<p>
    Allan išsiskiria neįprasta vidine rimtimi: gali net susidaryti įspūdis, kad šio jauno žmogaus kūne slypi šimtamečio ąžuolo ramybė ir išmintis!
</p>

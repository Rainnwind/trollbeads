<p>
    Det er fascinerende at arbejde med Troldekugler, for Troldekugler er i virkeligheden essensen af det smykker handler om - at smykker bliver en slags talisman for os og får en helt personlig betydning for de mennesker der bærer dem hver dag. Vi opbygger en relation til smykkerne fra det øjeblik vi får dem, måske som gave af vores elskede, og udvider dag for dag denne relation og smykkets betydning for os.
</p>
<p>
    Troldekugler er en perfekt bærer for disse relationer med deres forskellige små betydninger og universer i sig selv. Selv om vi som designere af Troldekugler har en mening med dem i udgangspunktet, har vi et klart ønske om at dem der bærer dem giver dem en ny betydning - det er faktisk meningen.
</p>
<p>
    Det er det der gør alle Troldekugler unikke.
</p>
<p>
    "Kim Buck er et glimrende eksempel på en moderne kunsthåndværker, der selvfølgelig kan sit håndværk til fingerspidserne, der kender sin faglige tradition og områdets betydning i en kulturel sammengæng. Men også en fornyer, hvad angår materiale, teknikker og redskaber, samt ikke mindst sin betydning som deltager og kommenterende i et samfund, med det redskab han nu er blevet begavet med."
</p>
<p>
    Af Bettina Købbe (uddrag)
</p>

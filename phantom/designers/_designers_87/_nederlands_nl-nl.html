<p>
    Kunst en design zijn de passie van Rebecca Cresswell: van kinds af aan schildert ze al, later ging ze meedoen aan wedstrijden en haar werk tentoonstellen. In 2002 rondde Rebecca met succes de opleiding tot illustrator af aan de School of Art and Design, onderdeel van de Britse University of Wolverhampton. Haar werk is te zien in ziekenhuizen en instellingen voor palliatieve zorg in het Verenigd Koninkrijk en ze exposeert samen met bekende Britse kunstenaars.
</p>
<p>
    In haar vrije tijd maakt Rebecca graag lange wandelingen in het graafschap Shropshire, samen met haar partner en haar hond Poppy, een border collie van twee. De natuur vormt een belangrijke bron van inspiratie voor haar werk en het landschap is haar toevluchtsoord als ze tijd nodig heeft om na te denken.
</p>
<p>
    Rebecca Cresswell is een van de winnaars van People's Bead 2013 en ze ontwierp
    <a href="/nederlands/nl-nl/products/beads/61486(base_eur)" title="Zonnestraal">
        Zonnestraal
    </a>
    voor de Traditionele Spreuken Collectie. Met haar ontwerp voor de kraal wilde Rebecca de kenmerken uitdrukken van hoop, optimisme en een positieve instelling in moeilijke situaties.
</p>
<p>
    <em>
        “Ik ben ontzettend blij dat mijn ontwerp en het idee erachter werden gewaardeerd en dat de kraal nu onderdeel uitmaakt van deze schitterende collectie. Het is echt een geweldige eer. Kunst is op talloze manieren mijn toevluchtsoord: ik zie de wereld om me heen graag op een creatieve manier en de onderwerpen en mogelijkheden om dingen te bekijken zijn eindeloos. Daarnaast houd ik van de invloed die kunst en design op ons persoonlijk kunnen hebben. Ik werk binnen de gezondheidszorg en ik ben ervan overtuigd dat kijken naar kunst en meedoen aan projecten van positieve invloed is op de gezondheid en het welzijn van de samenleving.”
    </em>
</p>

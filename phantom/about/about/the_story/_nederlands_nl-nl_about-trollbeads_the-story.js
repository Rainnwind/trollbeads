{"lang":"nl-NL","strings":["<br><br><br><br>Het Verhaal<br>Het verhaal van de originele en unieke TROLLBEADS begon in 1976 in Denemarken. De eerste kraal, waarnaar later de TROLLBEADS-collectie vernoemd zou worden, was een kleine kraal die met maar liefst zes gezichtjes was versierd. Dit ontwerp van Søren Silversmith werd in de juwelierszaak van zijn vader Svend in het centrum van Kopenhagen verkocht. De kralen werden gemaakt in een tijd waarin het mode was om een zilveren kraal aan een leren koordje om je hals te dragen. Søren koos er echter voor het koordje niet door een oogje aan de kraal te laten gaan maar door de kraal zelf. Later deed Sørens zus Lise de kralen aan zilveren armbanden, één aan elke armband.<br>Lise opende een nieuwe juwelierszaak en op een dag vroeg een klant of er een extra kraal aan haar armband kon worden gedaan. De winkeleigenares was verbaasd maar deed wat de klant van haar verlangde. Dit was het begin van het TROLLBEADS-avontuur. In samenwerking met klanten en op basis van hun wensen groeide de collectie. Het bleek de uitvinding van een origineel sieraadconcept dat vandaag de dag over de gehele wereld populair is.<br><br><br><br>","<br><br><br><br><br>De uitvinder van TROLLBEADS:- Søren Silversmith<br><br><br><br>De eerste Trollbead had zes trollengezichtjes.<br>Rol de kraal om de zes gezichtjes te zien.<br><br><br><br>","<br><br><br><br>Leden van de creatieve familie Nielsen/Aagaard houden zich nog steeds bezig met de feitelijke vormgeving van de kralen en de fabricage daarvan. Tot het jaar 2000 was elk ontwerp van deze familie afkomstig. Om de diversiteit van de collectie te vergroten, werden tien beroemde Deense sieraadontwerpers uitgenodigd om hun geheel eigen Trollbead voor de collectie te maken. De meesten van hen voegen nog jaarlijks kralen aan de collectie toe.<br>Naarmate de kralen populairder werden, groeide de collectie in omvang en verscheidenheid. De collectie werd met gouden kralen en parelkralen uitgebreid en er werden nieuwe slotjes ontworpen die het mogelijk maakten kralen toe te voegen of te verwijderen en met verschillende combinaties te werken.<br><br><br><br>","<br><br><br>Vanaf het moment dat de TROLLBEADS-collectie in 2001 werd verrijkt met de eerste glazen kralen, steeg de vraag exponentieel. Tegenwoordig zijn TROLLBEADS in meer dan 50 landen te vinden. De familie blijft nieuwe kralen ontwerpen. TROLLBEADS beschikt nu over 50 internationaal bekende ontwerpers en ruim 600 verschillende kralen, elk met een uniek ontwerp en een uniek verhaal.<br><br><br>"],"type":"the_story"}
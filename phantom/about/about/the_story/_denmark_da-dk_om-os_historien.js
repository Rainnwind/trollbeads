{"lang":"da-DK","strings":["<br><br><br><br>Historien<br>Historien om de originale og unikke Troldekugler startede i Danmark i 1976. Den første kugle, som senere gav navn til Troldekugler-kollektionen, var en lille kugle dekoreret med ikke mindre end seks små ansigter. Kuglen blev designet af Søren Sølvsmed og solgt fra hans far Svends guldsmedeforretning i det centrale København. Kuglerne blev designet i en tid, hvor det var moderne at have en sølvkugle i en lædersnor omkring halsen. Men i stedet for at lade kuglen hænge i et øje, ville Søren have lædersnoren til at gå gennem sølvkuglen. Senere begyndte Sørens søster Lise at putte sølvkuglerne på sølvarmbånd. <br> <br>Lise åbnede en anden guldsmedeforretning og en dag spurgte en kunde, om det var muligt at få en ekstra kugle på sit armbånd. Butiksbestyreren blev overrasket, men opfyldte alligevel kundens ønske. Fra da af startede Troldekugler-bevægelsen. I samarbejde med kunderne og efter deres ønsker, voksede kollektionen sig større. Dette er oprindelsen af og starten på et originalt smykkekoncept, der i dag er elsket verden over.<br><br><br><br>","<br><br><br><br><br>Opfinderen af Troldekugler - Søren Sølvsmed<br><br><br><br>Den første Troldekugle viste seks troldeansigter.Rul den og du vil kunne se alle seks.<br><br><br><br>","<br><br><br><br>I dag deltager medlemmer af den kreative Nielsen/Aagaard familie i både formgivningen og fremstillingen af kuglerne. Indtil år 2000 kom alle designs fra familien. For at give kollektionen endnu mere mangfoldighed, blev 10 kendte danske smykkedesignere inviteret til at skabe deres personlige Troldekugle til kollektionen. I dag bidrager mange af disse designere hvert år med nye kugler til kollektionen.<br>Som kuglerne blev mere og mere populære, voksede kollektionen langsomt i størrelse og mangfoldighed. Guld- og perlekugler blev introduceret og nye låse, der gjorde det muligt at tilføje, fjerne og eksperimentere med sammensætning af kugler, blev også designet til kollektionen.<br><br><br><br>","<br><br><br><br>I 2001 blev de første glaskugler føjet til Troldekugle-kollektionen, og siden er efterspørgslen på dem steget kraftigt. I dag kan du finde Troldekugler i mere end 50 lande. Familien designer fortsat nye kugler sammen med mere end 50 internationalt anerkendte designere. Kollektionen indeholder i dag mere end 600 forskellige kugler - hver med sin unikke historie og sit unikke design.<br><br><br><br>","<br><br><br>I 2015 skifter Troldekugler navn og tager da det internationale navn, Trollbeads. Dette skete udfra ønsket om at skabe et mere konsistent og internationale brand-navn på tværs af alle markeder.  <br> <br><br><br> <br> <br><br><br>","Tilbage til Om Troldekugler"],"type":"the_story"}